xij PRAEFATIO.

tum praecipue Persii. Postrema denique causa in
interpretibus: omnes nempe, si Turnebum, qui in¹
integrum poetam non commentatus est, excipias,

nec Persium penitus intellexerunt , nec recte ex-
plicaverunt. Britannicus non usitato suo judicio
usus est. Murmellii ecphrases vix tolerandae sunt:

Plautii et Badii Ascensii paraphrases insulsae. Non

loquor de versionibus in linguas recentiores:

cunctae enim Persium turpiter adeo deformant,

ut ibi vix una satira lectu digna videatur. Superest
igitur Casauboni commentarius. Nullus sane, si
tantam eruditionem ferrent adhuc mores nostri,

melius scopum attigit3 et certe, voluissem opus

celeberrimi hujus critici totum denuo typis man-

dari : at , hodie, vix intelligeretur Casaubonus

ipse. Novus igitur commentarius et simplicior et

debilitati nostrae accommodatior mihi necessarius

visus est, sed in quo ‚ omissa non posthabita ex-

cellenti eruditione, Persius pure ac sincere expli-

caretur ε quod quidem ego pro meis facultatibus

tentare non dubitavi. At non id, Lector, dissi-

mulare fas est: labore tibi opus est, namque ε

Qui nucleum esse volt , necesse est ut frangat nucem.
Et vigiliis tuis prorsus dignus est candidus Cor-
nuti discipulus: quas si patienter tolerare potis
fueris, dulcissimos inde, turn ad vitam praesentem,

tum ad futuram, fructus leges. Vive et vale.
N. L. ACHAINTRE, PAmsnws.

